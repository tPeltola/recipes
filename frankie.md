# Frankie-rullat
- 10 roti-leipää
- 200-400 g broilerin rintafileetä
- 1-2 dl tuorejuustoa

## Kasvistäyte
- 0,5 kg kiinteää perunaa
- 1 pieni kukkakaali
- 2 sipulia
- 6 isoa valkosipulinkynttä
- 5 cm:n pala tuoretta inkivääriä
- 2 porkkanaa
- 1 dl voita
- 1,5 rkl chaat masala -maustetta
- 1 rkl sipulinsiemeniä
- 1 rkl juustokuminaa
- 1+1 tl garam masalaa
- 2 tl chilijauhetta
- 2 tomaattia
- 2 kevätsipulia

1. Tee roti-leivät ja chaat masala.
2. Keitä täytteen perunat lähes kypsiksi. Valuta, anna jäähtyä ja leikkaa lohkoiksi. Lohko kukkakaali ja ryöppää se suolavedessä. Kuori ja paloittele sipulit, valkosipuli ja inkivääri. Raasta porkkanat
3. Laita 0,5dl voita pannuun. Lisää perunat ja chaat-maustetta makusi mukaan. Paista 5 minuuttia. Kumoa kulhoon. Lisää voita, sipulinsiemenet [vai sinapinsiemenet? toim. huom.] ja kukkakaali pannuun ja paista 5 minuuttia. Kaada perunoille. Lisää voita ja kuullota sipuli, valkosipuli ja inkivääri. Mausta ripauksella suolaa ja mustapippuria. Kumoa seos kulhoon. Lisää voita, juustokumina, 1 tl garam masalaa ja chilijauhe. Kumoa porkkanat joukkoon, paista hetki ja lisää kulhoon muiden ainesten joukkoon. Siirrä täyte odottamaan.
4. Ripottele 1 tl garam masalaa broilerifileille; paista ne voissa kypsiksi. Leikkaa kypsät fileet paloiksi.
5. Valmista raita.
6. Kunlaitat ruuan tarjolle, kuumenna täyte nopeasti pannussa. Aseta lämmin roti alustalle ja nosta täyte keskelle. Lisää broileria, tomaattia, kevätsipulia ja raitaa. Taita roti kahtia tai kääri tullaksi ja tarjoa heti.

# Chaat masala mausteseos
- 3 tl kuminansiemeniä [juustokuminan?]
- 1 tl korianterinsiemeniä
- 0,5 tl fenkolinsiemeniä
- 4 tl kuivattua mangojauhoa (amchoor powder)
- 3 tl karkeaa merisuolaa
- 1 tl garam masalaa
- 0,5 tl mustapippuria
- 0,5 tl jauhettua inkivääriä
- 0,5 tl intiankuminaa (ajwain)
- 0,5 tl cayennepippuria
- 0,5 tl paprikajauhetta

1. Paahda kuminan, korianterin ja fenkolin siemeniä kuivassa pannussa 3-4 minuuttia.
2. Kaada seos mortteliin ja sekoita muut mausteen joukkoon. Jauha hienoksi.

# Roti-leivät
- 2,5 dl vehnäjauhoja
- 1 tl suolaa
- 1,25 dl kirkastettua voita
- 1,25 dl vettä

1. Sekoita jauhot ja suola. Sulata kirkastettu voi. Tee kuoppa jauhojen keskelle ja lisää puolet voista. Lisää vettä vähitelleen ja sekoita tasaiseksi. Kaada taikina voidellulle alustalle ja vaivaa 10 min. Nosta takaisin kulhoon, peitä ja anna levätä vähintään 2 tuntia, minkä jälkeen taikinaa on helpompi venyttää.
2. Voitele leivonta-alusta voilla. Jaa taikina 10 osaan ja muotoile palat palloiksi. Kauli ne litteiksi. Jatka taikinan venyttämistä käsin. Pidä toinen käsi letun keskellä ja venytä toisella varovasti siten, että lettu ei repeä. Taittele taikinan reunat siten, että ne kohtaavat keskellä. Venytä taikina uudestaan isommaksi, noin 1 cm:n paksuiseksi (15 cm:n) ympyräksi.
3. Paista roteja kuumassa pannussa kirkastetussa voissa 1-2 minuuttia molemmin puolin, kunnes pinaan tulee vaaleanruskeita laikkuja.

# Raita
- 1 ruukku korianteria
- 1 tl tuoretta inkivääriä
- 2 rkl chaat masala -maustetta
- 2 dl turkkilaista jogurttia
- 1 rkl sokeria
- 0,25 tl suolaa

1. Hienonna korianteri, raasta inkivääri.
2. Yhdistä raitan aineet kulhossa ja sekoita.
